Mega meget lasagne

Lasagne nok til 12 brødforme... just saying... Husk smør til formene, de skal være smurte!

## Lasagneplader

Ingredienser

* 500g durum hvedemel
* 500g tipo 00 hvedemel
* 10 æg
* 10 dL olivenolie
* 1 tsk salt

Det er klart nemmest at lave pastadejen i en stor køkkenmaskine, eksempelvis en Kenwood. Hæld al
melen i røreskålen, derpå æg, olivenolie og salt. Sæt maskinen til at røre langsomt i et par minutter,
derpå ganske anseeligt hurtigt for at dejen slåes op mod siderne. Hvis dejen ikke samles ordentlig,
kan man hælde lidt koldt vand i. _Lidt_.

Pladerne kan med fordel laves i forvejen, rulles ud til tykkelsen 8 på din Marcato Atlas lasagnemaskine,
koges 10 sekunder i spilkogende vand og hænges til tørre.

## Rag&uacute; Bolognese (Kødsovs....)

Ingredienser

* 1kg okse- eller kalvekød
* 250g bacon eller pancetta
* 1kg gulerødder
* 5 dåser flåede tomater
* 1 bundt bladselleri
* kyllingelever
* 1L kyllingefond
* 3dL hvidvin
* &frac12;L fløde
* 200g smør

Gulerødder skrælles, skæres i tynde strimler, ca. 2-3mm x 2-3mm, derpå i små tern. Bladselleri skæres ligeledes
i små tern. Sættes til side. Bacon skæres i små tern af nogenlunde samme størrelse. Tag gerne to pander og en
stor gryde. Panderne bruges til at forberede en lang række af ingredienserne på førend de smides i gryden.

Der forberedes kun små portioner ad gangen på panderne. Smør først, dernæst gulerødder, løg og bladselleri. Lad
det svitse og blive lidt blødt, skub det lidt til side og rist en smule af okse/kalve kødet. Ikke for meget, det
skal ikke koge i egen saft, men få en karamelliseret overflade. Derpå en smule bacon og en smule kyllingelever.
Det ristes nogenlunde tørt. Panden koges af med lidt hvidvin, der koger lidt ind. Derpå en smule kyllingefond,
der koger lidt ind. Derpå fløde, der koger lidt ind. Denne proces laves med små portioner, der smides i gryden.

Når al kød og alle grøntsager således er processeret, da bringes grydens indhold til kogepunktet. 5 dåser flåede tomater
tilføjes, og gryden koger i _minimum_ 3 timer. Lad den gerne stå til dagen efter!

## Sauce B&eacute;chamel

* 4L sødmælk
* 5dL hvedemel
* 500g smør
* 1 tsk salt
* 1 tsk revet muskatnød

Tag en stor gryde, smelt smørret ved lav varme, rør melet i -- det bliver en stor klump.
Ved lidt højere varme: hæld langsomt mælken i under omrøring. Det bliver en tyk sovs.
Tilsæt salt og muskatnød og lad sovsen koge svagt i ca. 10 minutter. Sæt til at køle.


## Opbygning af lasagnen

Ingredienser:

* 50g smør til at smøre formene.
* 300g parmesan

Tag en form, smør den. Start med et lag lasagneplade, derpå en smulle rag&uacute;, b&eacute;chamel og
revet parmesan. Repet&eacute;r dette til formen er fyldt. Der afsluttes med revet parmesan.

Brødformene kan vikles ind i madfolie, eller lægges i fryseposer og fryses. _Eller_ sættes direkte i ovnen,
ca. 1 time ved 175&deg;C, med en plade over, så toppen ikke bliver fuldstændig sveden, dernæst en halv time uden
plade over.

Tags: mad, opskrift, italy-ftw

