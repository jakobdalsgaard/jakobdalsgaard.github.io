Syltede Grønne Tomater med Chili og Ingefær

Min egen private kopi fra [webopskrifter.dk](https://www.webopskrifter.dk/opskrifter/syltede-green-tomater-med-chili-og-ginger-21694/).

Hvis du har grønne tomater, som ikke vil modne, kan du bruge dem til at lave lækre syltede tomater. Denne version er med peberfrugt, chili, ingefær og stjerneanis, der giver tomaterne en dejligt krydret smag.

Ingredienser til 4 glas:

* 5 røde snackpebre
* 2 chilier (friske)
* 10 cm ingefær
* 1 L eddike
* 1 L vand
* 1,5 kg grønne tomater
* 1 kg sukker
* 5 stjerneanis
* 1 kanelstang
* Atamon

Rens de røde snackpebre, og skær dem ud i mundrette stykker.
Rens chilierne, og skær dem ud i skiver. Fjern kernerne, hvis du ikke vil have, at tomaterne bliver for stærke.
Skræl ingefæren, og skær den ud i lidt store stykker.

Kom eddike og vand op i en gryde, og bring det i kog. Tilsæt de grønne tomater, snackpebre, chili og ingefær, og lad dem koge i 5 minutter. Tag dem derefter op med en hulske.

Kom sukkeret op i gryden, og lad blandingen koge, til sukkeret er opløst. Kom nu alle ingredienser (på nær atamon) i gryden, og lad det hele simre i 7-10 minutter.

I mellemtiden skal du skylle sylteglassene med atamon, så de er klar.

Si lagen fra, men hæld den endelig ikke ud. Kom indholdet i gryden på glas, og hæld lagen over. Sæt låg på med det samme, og lad glassene køle af.

De syltede grønne tomater er klar til brug efter 1 uge.

Brug kun grønne tomater. Røde tomater har en finere hinde, og de kan derfor nemt gå i stykker og gøre lagen grumset.

Tags: mad, opskrift
