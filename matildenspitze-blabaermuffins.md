Matildenspitze Blåbærmuffins

Den nemmeste og aller-super-bedste opskrift på blåbærmuffins. Desværre er www.matildenspitze.com ikke længere :-/ Så her
kommer min kopi af opskriften, hentet fra http://archive.org/:

## Blåbærmuffins

Giver 12 stk.

* 2 æg
* 140 g rørsukker eller almindelig sukker
* 120 g blødt smør
* Kornene af 1 vaniljestang (eller 2 tsk vaniljesukker)
* 170 g hvdemel
* 2 tsk bagepulver
* 1/2 tsk salt
* 1 dL mælk
* 120 g blåbær - friske eller frosne. Jeg brugte halv af hver.
* 1 tsk sukker
* 12 muffinsforme

Tænd ovnen på 190 grader.

Pisk æg med sukker, blødt smør og vaniljekorn til det er hvidt og luftigt. Det må gerne have klumper - de skal nok blive rørt ud senere.
Bland hvedemel med bagepulver og salt og tilsæt ægge-smør massen. Rør det hele grundigt sammen og tilsæt da mælken. Rør til en cremet dej.
Vend forsigtigt blåbærrene i dejen så de ikke går for meget i smadder eller farver dejen helt blå.
Fyld dejen i muffinsforme (fyldes 2/3 op) og drys med lidt sukker på toppen - så bliver de ekstra sprøde.

Bag muffin&apos;erne midt i ovnen i ca 25-27 minutter. Stik i en af dem med en tandstik eller spids kniv for at tjekke om de er færdige. Hvis
den kommer ud uden dej på er de klar til spisning! Afkøl på bagerist - hvis du altså kan vente!!

Tags: mad, kage, opskrift
