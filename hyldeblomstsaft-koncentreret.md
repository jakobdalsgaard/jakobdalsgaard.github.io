Hyldeblomstsaft koncentreret

Opskrift kopieret fra Politiken Ibyen Weekend tillæg, fredag den 14. juni 2019; skrevet ind her så jeg ved hvor jeg kan finde den:

* 1L vand
* 2kg sukker
* 40 hyldeblomstskærme
* 3 usprøjtede citroner
* 2 tsk citronsyre

*Sådan gør du*

Kog vand og sukker op, imens går du skærmene efter for små insekter. Du skal endelig ikke skuylle dem, for så fjerner du meget af den gode smag.

Klip blomsterne helt tæt ved kronen, så du får så meget blomst og så lidt stængel med som muligt.

Læg blomsterne i en stor gryde med låg, skær citronerne i skiver, og læg dem ned i gryden.

Tilsæt citronsyren til den kogende lage, og hæld lagen over hyldeblomsterne. Sæt låg på, og stil gryden undenfor, indtil den er kølet af. Sæt den så i køleskabet og lad din saft trække her i to-tre dage. Når saften har trukket færdig, sigtes den og hældes på flaske.

Bland den i forholdet 1:4 med enten vand eller danskvand.

*Mine noter*

Det bliver til ca. 2,5L saft; en almindelig indkøbspose indeholder cirka 80 hyldeblomstskærme.


Tags: mad, opskrift
