Æbleskiver

Hjemmelavede, som de skal være. Serveres med solbærsyltetøj og flormelis. Jeg har tyvstjålet opskriften 
herfra: [www.valdemarsro.dk/aebleskiver/](https://www.valdemarsro.dk/aebleskiver/) &emdash; mest for at have
den i fald valdemarso ikke har den:

## Æbleskiver

Ingredienser

* 5 dl hvedemel
* 1/2 tsk salt
* 2 tsk sukker
* 1 1/2 tsk kardemomme, stødt
* 1 tsk natron
* 1/2 tsk bagepulver
* 3 æg
* 4 1/2 dl kærnemælk
* 3 spsk smør, smeltet
* 1/2 vaniljestang, kornene herfra
* 1 øko citron, revet skal
* 1 spsk smør, til stegning

Tilbehør

* flormelis
* solbærsyltetøj

Bland alle de tørre ingredienser i en skål; mel, salt, sukker, vaniljekorn, kardemomme, bagepulver, natron og revet citronskal.

Skil æggene i blommer og hvider. Rør æggeblommerne sammen med kærnemælk og smeltet smør, og rør det i de tørre ingredienser.

Pisk æggehviderne, og rør først 2 spsk æggehvide i dejen og derefter vendes resten af æggehviden forsigtigt i dejen.

Ca 2 dl af dejen kommes i en sprøjtepose med stor tyl, lige som man bruger til glasur, frosting eller lign.

Opvarm æbleskivepanden, og kom lidt smør i hvert hul.

Fyld hullerne trekvart op med dej. Vend æbleskiverne en halv omgang, når de begynder at stivne og hæve i kanterne. Brug evt en strikkepind eller en kødnål.

Når de er vendt den halve omgang, giver et hul i æbleskiven plads til at man lige kan sprøjte lidt mere dej ind i æbleskiven, før den vendes helt rundt.

På denne måde får man de fineste runde og fyldige æbleskiver.

Severes lune med et drys af flormelis og syltetøj

Tags: mad, opskrift
