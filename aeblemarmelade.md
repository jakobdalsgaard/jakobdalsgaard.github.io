Æblemarmelade

Et overraskende godt påfund, og en god måde at få brugt æblerne fra haven. Den her opskrift
er inspireret af flere opskrifter, blandt andet [den her fra Mambeno](https://mambeno.dk/opskrifter/hurtig-aeblemarmelade/) 
- selvfølgelige [den her fra Dansukker](https://www.dansukker.dk/dk/opskrifter/aeblemarmelade-med-ingefaer).
Men her kommer så min version:

Jeg høster æbler i 2 styk 15 liter spande, det er en udemærket mængde til den her opskrift, så er der lidt æbler til over,
man kan jo bare spise dem. Æblerne skylles og kernehuse og andet skidt skæres fra, man skal bruge sådan cirka en 12-13 kilogram
æbler. Her kommer lige hele listen:

* 12-13 kg æblebåde
* 4 kg sukker
* 2 liter vand
* 3 usprøjtede citroner
* en bakke ingefær, 200 g
* 2 vaniljestænger

Derudover skal du bruge:

* Atamon
* en hulens masse sylteglas...
* en [gryde](https://www.expondo.dk/royal-catering-gryde-til-induktion-36-l-10011072)

Riv skallen på de 3 citroner, pres saften ud af dem. Skræl ingefær og riv fint, skrab vaniljen ud af vaniljestængerne
(husk at gemme vaniljestængerne, de kan bruges til andre projekter). Fyld gryden med æbler, sukker, vand, citronskal, citronsaft og
revet ingefær og bring langsomt i kog. Kog i 30 minutter. Rør rundt og brug stavblender indtil du er tilfreds med konsistensen. Kog
i 30 minutter mere.

Sylteglas skoldes og skylles med Atamon. Syltetøj hældes i glassene; ikke til kanten, stop 8 mm før. Sæt låg på -- når al marmeladen
er i glas, da gør gryden ren og sæt den på komfuret, sæt alle glas i den og fyld vand over så det dækker glassene. Man skal ikke
løfte gryden med så meget vægt i. Hæv langsomt temperaturen til 95 grader. Ikke for
hurtigt, så risikerer man at slå glassene i stykker. Lad glassene stå i det varme vand i 20 minutter - se at luften slipper ud af
glassene. Det var det.


Tags: mad, opskrift
