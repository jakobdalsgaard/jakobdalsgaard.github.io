Tomatchutney Grøn

Her kommer så min helt egen kopi af opskriften på [Tomatchutney Grøn](http://www.slottet-i-smoermosen.dk/index.php/madopskrifter/recipe/9-gron-tomatchutney).

Ingredienser til 4 personer (hvad det så end skal betyde...)

* 1 kg grønne tomater
* 200 g zitauer løg
* 5 stk hvidløg
* 1 dL rosiner
* 1 dL honning
* 1 dL farin
* 3 dL rørsukker
* 1 stk kanestang
* 1 tsk hel sort peber
* 1 tsk hel koriander
* 1 spsk Hele sennepsfrø
* 1 tsk salt
* 2.5 dL æblecider eddike
* 2 stk Chili Caloro, middelstærke
* 1 stk Chili kinesisk, meget stærk
* 1 stk chili rød, stærk

Skyl og del tomaterne, der må gerne være andre farver imellem.  Pil og hak løgene.
Skyl, del og tag kernerne ud af chilien og hak dem fint.
Alle ingredienserne kommes i en gryde, bringes langsomt i kog og lad det hele simre i ca. 30 min. Husk at røre en gang imellem.
Chutneyen kommes på rene, varme og skyllede glas.
Lukkes med det samme.
Smages evt. til med lidt ekstra salt og honning.

Ønskes smagen kraftigere, kan der tilsættes yderligere chili.
Lad chutneyen trække nogle uger inden den serveres.

Tags: mad, opskrift
